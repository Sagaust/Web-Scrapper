We don update our Privacy and Cookies Policy

We don make some important changes to our Privacy and Cookies Policy and we wan make you know wetin dis one mean for you and your personal infomation.

OK


Find out wetin don change







BBC News,

Pidgin



Waka go wetin de inside





Plenti seshon


Home


Nigeria


Africa


World


Video


Sport


Entertainment


Most popular





Home



Nigeria



Africa



World



Video



Sport



Entertainment



Most popular








‘How fuel Subsidy removal make me drop motorcycle for bicycle’


7 June 2023, 08:00 WAT


Naziru Abdullahi wey dey stay Kano for Northwest Nigeria like many across di kontri dey struggle to adapt to di removal of fuel subsidy by di goment wey  happun recently.


President Bola Tinubu for im inaugural speech on Monday, 29 May bin declare say “Fuel Subsidy is gone” - and immediately fuel wahala start across Nigeria.


E say "Subsidy no longer fit justify im ever-increasing costs in di wake of drying resources."


Naziru na business man for Kantin Kwari Textile market for Kano.


E tell BBC News Pidgin say for di past four days now na bicycle e dey use go im shop dropping im Bajaj Motorcycle wey pipo know am wit.


Skip Recommended articles and continue reading

Recommended articles





Five tips wey you fit use ask for salary increase






‘Fuel prices drop for Ghana but my bus fare never reduce’






Wetin e mean to devalue currency






John Mahama pick nomination form to contest inside NDC flagbearer race







End of Recommended articles




“I just calculate evri tin come see say I no go fit sustain to dey buy fuel at N550 naira per litre on di long run.”


“I try buy for a few days come see say I go suffer if I kontinu becos evri day at least N2500 must go on fuel and na small business I get.”


“Na why I just decide to respect myself to get dis bicycle. I bin get am bIfor but I no dey use am until wen dis new fuel price start.”


‘Na to sell di motorcycle dey my mind’


Tinubu say im goment no go fit dey provide di money to subsidize di product plus im dey take di decision becos di 2023 budget no provide for di payment of fuel subsidy from di second half of di year.


E add say under im administration, “dem go re-channel di money from fuel fubsidy into beta investment in public infrastructure, education, health care and jobs wey go materially improve di lives of millions.”


Meanwhile, Naziru tok say at di moment wetin dey im mind na to sell di motorcycle.


“I don already dey tok wit buyer and at di moment di motorcycle even dey im hand na just for us to agree price.”


“At di moment I no dey see myself using a motorcycle wit dis new fuel price na to kontinu to dey use my bicycle dey go.”


Naziru say e dey aware say some pipo dey tok about im new style but e no care.


“Both my neighbours for house and business, I hear say some dey tok about my lifestyle change but I no care.”


“I no go do wetin I know say I go suffer just to impress some pipo.”


Meet men wey dey eat, sleep and work for graveyard

6th June 2023



Pastor sentenced to death by hanging for killing im pregnant lover, two odas

6th June 2023



Possible faces you fit see for Tinubu goment

3rd June 2023





How subsidy removal dey affect Nigerians


Nigerians bin dey hope say President Bola Tinubu goment go clear di air about im speech and wait till June ending wey former President Muhammadu Buhari bin announce say e go stop.


But to di surprise of everybody Nigeria National Petroleum Company Limited(NNPCL) bring out new prices of petrol wey start from almost 500 to above 500 naira per liter depending on di state wey you dey.


Dis announcement make am hard for transporters wey no fit afford to buy petrol again as di price almost triple.


Di price rise from 185 naira to over 500 naira per litre.


Na dis development come affect di prices of transportation as bus fares don almost triple.


Many pipo dey complain say dem no fit manage di money wey dem dey earn as transport fare don increase due to di increase in price of fuel.


President Tinubu during im meeting wit di govnors under di All Progressives govnor say dem gatz review di minimun wage to refelect di kontri realities.


Goment for Kwara State, Nigeria reduce di numbers of days wey public servants for di state go dey go office for now.


Dis, di goment dey hope say go help reduce di suffer-suffer wey dem dey pass thru sake of di petrol subsidy removal wey Nigeria goment do.


From five days, public servants for di North Central state go now work for three days.


Edo state also join Kwara to reduce work days for public workers.


Wetin be Fuel Subsidy?


Fuel subsidy na form of goment intervention to reduce di cost of fuel.


Goment dey provide direct financial support to oil companies, so dem go fit reduce di price of di product to consumers (Nigerians) to make am dey affordable for dem.


Nigeria na one of Africa largest producers of crude oil and e dey rely heavily on dis resource for dia economic growth.


Sake of say Nigeria no get refinery, dem gatz export dia crude oil go anoda kontri come import di refined crude oil. Di money wey dem go take refine dis crude oil dey expensive and make e for no be burden on consumers, goment dey pay some part of di money to marketers.


Dia fore goment dey control di price and na di amount dem tell marketers to sell, dem go sell am.


Dis na how common pipo dey benefit from goment, according to dem.


Di official reason for oil subsidy na to reduce di effect of rising global oil prices on Nigerians.


Fuel subsidy don dey di kontri since di 1970s.


E become normal tin for 1977, under di regime of General Olusegun Obasanjo wit di promulgation of di Price Control Act wey make am illegal for some products (including petrol) to dey sold above di regulated price.


Between 2006-2018, Nigeria don spend about 10 trillion Naira on petroleum subsidies.



Topics Wey Dem Resemble





Nigeria


Cost of living


High cost of things


Kano state


Oil and gas industry




Another thing we de for inside dis tori





Kwara goment reduce work days for workers sake of fuel subsidy removal



5th June 2023





Di African kontri wey Nigeria fuel subsidy removal dey affect



2nd June 2023





NNPCL increase price of petrol as outlets begin sell for N488 amidst scarcity



31st May 2023








Top Tori





‘My skin colour mean say I no belong’



2 hours wey don pass






Informate me





Wetin dey cause gbas-gbos between Iyabo Ojo and Lagos goment


6th June 2023





How Ghetto Kids lose Britain's Got Talent final afta ogbonge performances


5th June 2023





Oluremi Tinubu: Pastor and three term senator wey become Nigeria first lady


1st June 2023





'I bin no fit comot my bed, na dia I dey do everytin'


1st June 2023





'I no regret anytin' - Wike


27th May 2023





Tina Turner 10 best songs and di tori behind dem


25th May 2023





Key points from meeting wey make NLC, TUC call off nationwide strike


6th June 2023





Pastor sentenced to death by hanging for killing im pregnant lover, two odas


6th June 2023





Five newspaper stories court dey torchlight for Prince Harry case


5th June 2023










De one we dem de read well well





1


Cabinet appointments wey President Tinubu fit do sharp-sharp without National Assembly confirmation




2


How Ghetto Kids lose Britain's Got Talent final afta ogbonge performances




3


Forbes top ten list of highest paid athletes for 2023 and wetin dem earn




4


Di biggest football stars wey dey on di move




5


Messi to America, Benzema to Saudi, Mac Allister to Liverpool - Latest transfers & gossip




6


Why price of gas dey drop for Nigeria?




7


Wetin dey cause gbas-gbos between Iyabo Ojo and Lagos goment




8


How 18-year-old crocodile give herself belle




9


Meet men wey dey eat, sleep and work for graveyard




10


Tips on how you fit link your pikin mobile device to your own

De one we dem update for: 21st April 2022









BBC News,

Pidgin





Why you fit trust BBC News


How dem dey take use am


As e concern BBC


Privacy Policy


Cookies


Call BBC



©

2023 BBC. De external site no concern BBC.
De way wey we de take go external link.








